---
layout: post
title:  "Atatürk ve Gençlik"
author: efe
categories: [ Lifestyle ]
image: assets/images/3.jpg
beforetoc: "1924 yılı Ekim ayındaydık. Büyük zaferlerden sonra Atatürk iki girişimde bulunmuştu. Birisi İzmir’de topladığı İktisat Kongresi ki ‘ Milli ekonomi’ sözü tarihimizde ilk defa bu kongrede ortaya atılmıştı. İkinci hareket Avrupa’ya ilk öğrenci kafilesinin gönderilmesiydi.Bu ilk kafilede Avrupa’ya gitmek üzere 150 kişi içinden 13 kişi seçilmişti…Yola çıkacağımız gündü. Beni Berlin Üniversitesine yolluyorlardı. O zaman Berlin’e Balkanlardan ve Polonya’dan geçen bir trenle gidilirdi. Trene bineceğim sırada bir telgraf müvezzinin ‘ Mahmut Sadi’ diye avaz avaz bağırdığını duydum. Elime bir telgraf tutuşturuldu. İmza Milli Eğitim Bakanı’nındı. Atatürk’ün emri ile çekilmişti. İçinde hatırımdan çıkmayan şu cümle vardı:“Sizi birer kıvılcım olarak gönderiyoruz. Gür alevler halinde dönmelisiniz.“ Hangi derse girsem, hangi imtihandan çıksam kulaklarımda bu cümle çınlardı. Yol boyunca içimde alevden bir şevk ve omuzlarımda dağlar gibi bir sorumluluk taşıyordum. Bu ses artık ömrüm boyunca beni hiç bırakmayacaktı.
                                                                                                           Sadi Irmak
                                                                                                           
“ Beni görmek demek, mutlaka yüzümü görmek değildir. Benim fikirlerimi, benim duygularımı anlıyorsanız ve hissediyorsanız, bu kafidir.“
“ Bugün ulaştığımız netice , asırlardan beri çekilen milli felaketlerin doğurduğu uyanıklığın ve bu aziz vatanın her köşesini sulayan kanların karşılığıdır. Bu neticeyi, Türk gençliğine emanet ediyorum“
                                                                                                           Nutuk                                                                                                 
"
toc: false
---
>1924 yılı Ekim ayındaydık. Büyük zaferlerden sonra Atatürk iki girişimde bulunmuştu. Birisi İzmir’de topladığı İktisat Kongresi ki ‘ Milli ekonomi’ sözü tarihimizde ilk defa bu kongrede ortaya atılmıştı. İkinci hareket Avrupa’ya ilk öğrenci kafilesinin gönderilmesiydi.Bu ilk kafilede Avrupa’ya gitmek üzere 150 kişi içinden 13 kişi seçilmişti…Yola çıkacağımız gündü. Beni Berlin Üniversitesine yolluyorlardı. O zaman Berlin’e Balkanlardan ve Polonya’dan geçen bir trenle gidilirdi. Trene bineceğim sırada bir telgraf müvezzinin ‘ Mahmut Sadi’ diye avaz avaz bağırdığını duydum. Elime bir telgraf tutuşturuldu. İmza Milli Eğitim Bakanı’nındı. Atatürk’ün emri ile çekilmişti. İçinde hatırımdan çıkmayan şu cümle vardı:“Sizi birer kıvılcım olarak gönderiyoruz. Gür alevler halinde dönmelisiniz.“ Hangi derse girsem, hangi imtihandan çıksam kulaklarımda bu cümle çınlardı. Yol boyunca içimde alevden bir şevk ve omuzlarımda dağlar gibi bir sorumluluk taşıyordum. Bu ses artık ömrüm boyunca beni hiç bırakmayacaktı.
>                                                                                                          
>**Sadi Irmak**
                                                                                                           
>“ Beni görmek demek, mutlaka yüzümü görmek değildir. Benim fikirlerimi, benim duygularımı anlıyorsanız ve hissediyorsanız, bu kafidir.“
>
>“ Bugün ulaştığımız netice , asırlardan beri çekilen milli felaketlerin doğurduğu uyanıklığın ve bu aziz vatanın her köşesini sulayan kanların karşılığıdır. Bu neticeyi, Türk gençliğine emanet ediyorum“
>
>**Nutuk**
                                                                                                           
                                                                                                           
 Milletlerin , etiyle tırnağıyla didik didik kazarak kazandığı her bir karış toprakta bin bir zorlukla kurdukları uygarlığın yaşamasını sağlayacağı düşüncesiyle gençlerin gözlerine umutla bakması nedendir? Çünkü nesillerini devam ettirip onların adını tarihe kazıyacak ve gelişmişlik düzeyinde yaşamalarını sağlayacak kişilerdir gençler. Tarih sahnelerinde varlığını koruyabilen uygarlıklar, daima gençlerin eliyle temelleri sağlam bir binanın inşasını sürdürebilenlerdir.
 
 Evet, Atatürk Türk milletinin gücüyle bir devlet kurmuştur ancak bu kurulan devlet varlığını nasıl sürdürebilecektir? Nasıl kendini ebedileştirecek, nasıl geliştirecek, nasıl önde gelecektir? İşte bunların cevabını bizler Atatürk’ün; adına “ Nutuk” kitabını yazdığı, kendisine bir öğüt olarak hitabe bıraktığı, milletinin asil kanında bulunan kudret ile hürriyet aşkını tüm cihana duyurmuş bir Türk Devleti kurduğu ve  bunca yiğidin , askerin, ananın, evladın emeğiyle kurulan bu vatanı Türk gençlerine emanet ettiği Türk gençliğinde buluyoruz. 

Atatürk’e göre gençlik kavramı sadece biyolojik etmenlerle sınırlandırılan bir kavram değildir. Onun için gençlik demek ‘genç fikirler , inkılapların ideolojisini benimseyip gelecek kuşaklara aktaran idealistler’ demektir.

Muasır medeniyetler seviyesine gençlikle ulaşılacağı gerçeğini “ Gençliği yetiştiriniz. Onlara ilim ve irfanın müspet fikirlerini veriniz. Geleceğin aydınlığına onlarla kavuşacaksınız .Hür fikirler uygulamaya geçtiği vakit, Türk milleti yükselecektir“ sözleriyle kendisine ve Türk milletine hedef koyan Atatürk, yaşamı boyunca her alanda gençlik için ilk adımları atmıştır.1926’da  bilim ve tekniğe bağlı milli bir eğitim sistemi için Maarif Teşkilatı Hakkında Kanun kabul edilmiş, 1928’de yeni Türk harfleri kabul edilmiş, 1931’de TTK,1932’de TDK kurulmuş, Devlet Güzel Sanatlar Akademisi kurulmuş, 1924’te 22 genç yurt dışına öğrenim görmek üzere gönderilmiştir.Ayrıca  Hıfzısıhha Enstitüsü,Yüksek Ziraat Enstitüsü,Numune Hastanesi,Siyasal Bilgiler Fakültesi,Ankara Devlet Konservatuarı,Ankara Hukuk Fakültesi gibi kurumlarda da bilim adamları görevlendirilerek  gençlerin çağdaşlaşmasına büyük önem verilmiştir.

Gençler; tüm dünya medeniyetlerinin umudu olan gençler,

Bugün bilimle, inançla, sanatla attığımız her adımda dünyaya kazandırdığımız bir yenilikle daha gençliğe duyduğumuz gurur okşanıyor. Atatürk’ün biz gençlerden beklentilerinin yüksek olmasının sebebi biz gençliğin  bu beklentileri fazlasıyla yerine getirebileceğine olan güvendir. 

“Dinlenmemek üzere yürümeye karar verenler,asla ve asla yorulmazlar.Türk gençliği gayeye,bizim yüksek idealimize ,durmadan, yürüyecektir.”

Unutmayınız ki Türk gençliğine, dünyada bayram bırakan tek lider Atatürk’tür. 

## KAYNAKÇA
- [İşte Atatürk](https://www.isteataturk.com/)
- [Atatürk İlke ve İnkılapları](https://www.mevkoleji.k12.tr/tr/kurumsal/ataturk-kosesi/ataturk-ilke-ve-inkilaplari/)
- Prof. Dr. Utkan Kocatürk, Atatürk'ün Fikir ve Düşünceleri.
