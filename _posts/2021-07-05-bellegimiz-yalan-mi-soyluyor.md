---
layout: post
title:  "Belleğimiz Yalan mı Söylüyor?"
author: pinarertan
categories: [ Lifestyle ]
image: https://images.unsplash.com/photo-1497030947858-3f40f1508e84?ixid=MnwxMjA3fDB8MHxzZWFyY2h8MjN8fG1lbW9yeXxlbnwwfHwwfHw%3D&ixlib=rb-1.2.1&auto=format&fit=crop&w=500&q=60
beforetoc: ""
toc: false
---
Bellek geçmiş yaşantıların kazanılan bilgi ve becerilerin saklanmasını, gerektiğinde yeniden canlandırılmasını sağlayan bilişsel bir süreçtir. Peki bu süreçte bir yanılgı olabilir mi? Örneğin 15 yaşında nasıl biri olduğunuzla ilgili hatırladıklarınız 15 yaşında nasıl biri olduğunuzla aynı mı? Bu iki durum gerçekten farklılık gösterecektir. Çünkü anılar ile gerçekler birebir örtüşmez. 
Bir anı yaşamınızdaki bir kesidin hassas bir video kaydı değil geçmiş zamana ait kırılgan bir beyinsel durumdur. Anıların biçim değiştirebileceğine ilişkin ilk ip uçları California 
Üniversitesi’nde görev yapmakta olan Profesör Elizabeth Loftus’dan gelir. Loftus anıların ne kadar kırılgan olabileceklerini göstererek bellek araştırmaları alanında çığır açmıştır. Elizabeth Loftus tasarladığı deneyde gönüllülere araba kazası filmleri izletmiş ve neler hatırladıklarını sınamak için onlara bir dizi soru sormuştu. Soruların nasıl sorulduğu verilen yanıtları da etkilemişti. Şöyle açıklıyor Loftus: “Arabaların birbirlerine vurduklarında hangi hızla gitmekte olduğunu sorduğumda yapılan tahminler, arabaların çarpıştıklarında hangi hızla gitmekte olduklarını sorduğumda yapılan tahminlerden farklıydı. Çarpışma sözcüğünü kullandığımda arabaların daha hızlı gittiklerini sanıyorlardı.” 
Gizli imalar taşıyan soruların belleği bulandırabileceği sonucunu ilginç bulan Loftus işi daha da ileri götürmeye karar verdi. Katılımcılara tamamen sahte anı kazandırmak mümkün olabilir miydi yoksa? Bellek olmayan bir şeyi olmuş gibi yansıtabilir miydi? Bu gibi sorulara yanıt arayan Loftus yeni bir deney için adım attı. Bir gönüllü grubu oluşturdu ve ailelerle görüşüp katılımcıların geçmişlerindeki olaylarla ilgili bilgi toplamak üzere ekibini görevlendirdi. Bu bilgilerle donanmış olan araştırmacılar her gönüllünün çocukluğunu konu alan dört hikaye geliştirdiler. Hikayelerden yalnızca üçü gerçekti, dördüncüsü ise inandırıcı olmakla birlikte tamamen kurmacaydı. Katılımcılara dört hikayenin de anlatıldığı görüşmede en az dörtte biri uydurma hikayeyi hatırladıklarını iddia etmişlerdi. İşin ilginç yanı bir hafta sonra geldiklerinde anlatılanlardan daha fazlasına vâkıf olduklarını söylüyorlardı. Zaman geçtikçe sahte anı ayrıntılarla donatılır olmuştu. O halde beyne sahte anılar yerleştirmek mümkün olduğu gibi insanların bu anıları süsleyip daha fazla unsurları katmanlarında mümkündü. 
Bütün bu deney ve araştırmalardan yola çıkarak anıların sadece geçmişte yaşananlardan ibaret olmadığına ulaşabiliriz. Anılarımızı sonradan öğrendiklerimiz ve kişiliğimiz çerçevesinde hiç farkında olmadan yeniden şekillendirebiliriz. Hatta hiç gerçekleşmemiş bir olayı bize anlatılanlardan dolayı yaşamış gibi hatırlayabiliriz. Bu beynimizin bize oynadığı oyunlardan yalnızca biri. Çok karmaşık olan bu sihirli kutunun içinde neler döndüğünü hala bilemiyoruz. Bu olağanüstü bulmacayı bir gün çözmek dileğiyle... 


## KAYNAKÇA
- David Eagleman, "The Brain: The Story of You"
- [BBC](bbc.com)
