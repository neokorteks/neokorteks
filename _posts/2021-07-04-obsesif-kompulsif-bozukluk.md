---
layout: post
title:  "Obsesif Kompulsif Bozukluk"
author: efe
categories: [ Lifestyle ]
image: assets/images/3.jpg
beforetoc: ""
toc: false
---
Halk arasında takıntı hastalığı olarak bilinen obsesif kompulsif  bozukluk rahatsız edici ve olmaması gereken düşüncelerin istem dışı olarak ve sıklıkla ortaya çıkması durumudur. 
Obsesif kompulsif bozukluk obsesyon ve kompulsiyon denilen iki kavramdan oluşur. Obsesyon, insanın aklına gelen rahatsız edici düşüncelerdir. Kompulsiyon ise bu rahatsız edici düşünceleri bastırmak için yapılan bir takım fiziksel veya zihinsel ritüellerdir. 
 
Her insanın hayatında küçük takıntıları vardır. Peki bu takıntılar ne zaman hastalık boyutuna ulaşır, belirtileri nelerdir? Bu düşünceler ve ritüeller insan hayatını aksatmaya, çevresini ,okulunu, işini olumsuz yönde etkilemeye başlayınca, uzun süreli ve katlanarak devam ediyorsa, kişinin işlevselliğini büyük ölçüde kaybetmesine sebep oluyorsa hastalık boyutuna ulaşır. Stres altında kalındığında daha da kötüleşen OKB belirtilerinden bazıları şunlardır: 
-	Kirlenme korkusu 
-	Düzenli ve simetrik olma 
- Kendisine ve sevdiklerine zarar verme düşüncesine kapılma 
-	Başkalarının dokunduklarına dokunamama 
-	El sıkışmaktan rahatsızlık duyma 
-	Sürekli el yıkama 
-	Bir şeyleri sayma 
-	Bir duayı, kelimeyi veya ifadeyi içten içe tekrarlama 
-	Bir şeylerden kuşku duyma( ocağın altını kapatmadığını ya da kapıyı kilitleyip kilitlemediğini defalarca kontrol etmek gibi) 
 
OKB genellikle ergenlik dönemi ve 20-30'lu yaşlarda daha sık görülmesine rağmen her yaşta ortaya çıkabilir. Erkeklerde erken yaşlarda başlamasına karşın kadınlarda görülme oranı daha fazladır. Eskiden toplumda az görülen bir hastalık olarak kabul edilse de son yıllarda yapılan araştırmalara bakılarak çok da az görülen bir hastalık olmadığı belirlenmiştir. Büyük toplum kesimlerinde her 100 kişiden 2-3’ünde OKB görüldüğü belirlenmiştir. 
 
## OKB Neden Görülür? 
OKB'nin ortaya çıkma nedeni hala tartışılsa da ortaya çıkmasında etkili 2 seçenek görülmüştür. Bunlardan ilki çevresel faktörlerden. Bu çevresel faktörlerden bazıları taciz, yaşam durumundaki değişiklikler, hastalık, sevilen birinin kaybı, iş ya da okulla ilgili değişiklik ya da sorunlar, ilişki kaygıları vb. Bir diğer etken ise biyolojik faktörlerdir. Karmaşık yapıya sahip olan beyin normal fonksiyonlarını devam ettirebilmek için nöron adındaki sinir hücrelerine ihtiyaç duyar. Elektrik sinyalleri ile birbirleriyle iletişim kuran nöronların birbirleriyle bilgi alışverişini sağlayan kimyasallar nörotransimitterlerdir. Bu transimitterler arasında yer alan serotonin seviyesindeki düşme OKB'ye neden olabilir. OKB bireylerindeki serotonin seviyesi sağlıklı insanlara kıyasla oldukça düşüktür. Bu da OKB'nin genetik olabileceği fikrinin oluşmasına sebep olur. Beyindeki serotonin dengesizliği beynin planlama sağduyu ile ilgili bölgelerini olumsuz etkiler. Ayrıca streptokok bakterisi nedeniyle oluşan enfeksiyonun da OKB ye yol açtığıyla ilgili araştırmalar vardır. 
 
## OKB'nin Tedavisi ve Tanı Yöntemleri 
Hastanın semptomları üzerinden uzman bir doktor tarafından tanı konan OKB'nin tedavisi vardır. OKB tanısı laboratuvar ortamında gerçekleşen bir testle konulamaz. Psikiyatrist tarafından duygu, düşünce ,semptomlar ve davranış kalıpları incelenerek konur. OKB tanısı koymak bazen zordur çünkü semptomları anksiyete bozukluğu, depresyon, şizofreni ya da diğer metal bozukluklar ile benzerlik gösterebilir. 
OKB tedavisinde ilaç ve davranış terapisi olarak iki yöntem kullanılır. İlaç tedavisinde düşük serotonin seviyesinin yükseltilmesi amaçlanır. Kullanılmaya başladığında geçici yan etkileri görülebilir ama genellikle hastalar tarafından kolaylıkla kullanılabilen ilaçlardır. Etkilerinin görülmesi için 2 hafta süre gerekir, ilacın etkili olup olmadığının belirlenmesi için en az 10 hafta süre geçmesi gerekir. Etkili olduğu karar verilirse gerektiğinde günlük doz artırılarak tedavinin en az 2 yıl kadar devam etmesi gerekir. Davranış terapisinde ise hastanın kaçtığı düşüncelerle yüzleşmesi ve bu düşünceler sonucu ortaya çıkan kompulsiyonların engellenmesi amaçlanır. Tedavide devamlılık ve sabır çok önemlidir. 
 
## KAYNAKÇA
- [Psikayatri](https://psikiyatri.org.tr)
- [Medical Park](www.medicalpark.com.tr)
- [Florence](www.florence.com.tr)
- [Sağlığım](https://sagligim.gov.tr)
- [E-Psikiyatri](www.e-psikiyatri.com)
- [Hiwell](www.hiwellapp.com)
- [Obsesif-Kompulsif Bozukluk - Prof. Dr. Medaim Yanik Kliniği](https://youtu.be/17nwrNND5xw)
- [Obsesif -kompulsif bozukluğu belirtileri nelerdir? - Doktorsitesi.com](https://youtu.be/yYAVZ3uWyh8)
- [Obsesif - Kompulsif (OKB) Bozukluk Nedir? Belirtileri Nelerdir? - Psikolog Çağrı Çobanoğlu](https://youtu.be/WMTwLGHzs1I)
