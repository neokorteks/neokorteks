---
layout: post
title: "Güneş Lekeleri"
author: efe
categories: [ Lifestyle ]
image: assets/images/3.jpg
beforetoc: ""
toc: false
---
GÜNEŞ LEKELERİ (SUNSPOT)
Belki de daha önce hiç fark etmediğiniz Güneş’teki lekeler ile ilgili neler biliyorsunuz? Bu yazımızda bu lekeler üzerinde duracağız. Yan taraftaki güneş üzerinde gözüken siyah lekeler, güneş lekeleri (sunspot) olarak adlandırılmaktadır. “Güneş lekeleri nedir?” sorusu pek gündemde olmayan bir konu olmasına rağmen geçmişten bugüne güneş üzerindeki araştırmaların birçoğu güneşteki lekelere yönelik yapılmaktadır.
Türkçeye güneş lekeleri olarak geçmiş “sunspot” kavramı ilk kez Çinli astronom Gan De tarafından M.Ö.364’te keşfedilmiştir. 1611 yılında teleskopun bulunmasıyla birlikte daha ayrıntılı ve düzenli gözlemler yapılmıştır. Bu tarihlerde Goldsmid, Galileo, Scheiner ve Herriot adlı kişiler tarafından önemli gözlemler ve bulgular elde edilmiştir. Örneğin, ilk yayın Goldsmid tarafından 2004 yılında yapılmıştır. Konuyla ilgili ilk akademik makaleyi ise 1612 yılında Galileo yazmış, lekelerin Güneş üzerinde bulunduğu bölgelerden bahsetmiştir.
Güneş lekelerinin tarihçesinden bahsettikten sonra artık onları biraz daha yakından tanımaya başlayabiliriz. Öncelikle “Güneş lekeleri neden oluşur?” sorusuna cevap verelim. Güneşin bazı manyetik aktiviteleri, kayda değer birçok sonuç doğurur. Güneş lekelerinin oluşum sebebi de bu sonuçlardan birisidir. Bahsettiğimiz manyetik aktiviteler sonucunda güneş üzerindeki bazı bölgelerin sıcaklığı çevresine göre azalmaktadır. Fakat bu sıcaklık dünyamıza göre hâlâ yüksek bir değere sahiptir. Güneşin sıcaklığı ortalama olarak 5500 santigrat derece civarında iken, sıcaklığı azalan bölgeler 2700 ile 4200 derece arasında bir sıcaklık değerine sahiptir. Bu sıcaklık değişimi sonucunda güneş lekeleri oluşur.
Neden siyah göründüklerine gelecek olursak; bize siyah gibi gözükebilirler ancak aslında siyah renkte değillerdir, hatta koyu bir renge dahi sahip değillerdir. Sadece bu bölgelerin çevresi daha sıcak olduğu için daha parlak gözükür. Dolayısıyla o bölgelerin daha parlak olması güneş lekelerinin siyahmış gibi
gözükmesine sebep olurlar. Eğer güneş lekesini izole edebilme olanağımız
olsaydı, gökyüzünde aydan daha parlak gözükürlerdi.
Güneş lekeleri güneşin fotosfer (ışık küre) diye adlandırılan küresinde yer alır.
Fotosfer güneşin en soğuk ve optik olarak görünen katmanıdır. Buna ek olarak,
Güneş lekeleri kalıcı olmayan lekelerdir; birkaç haftada ya da en geç birkaç ayda
kaybolurlar.
Güneş lekelerinin bir diğer özelliği ise statik olmamaları, yani bir yerde sabit
olarak kalmamalıdır. İlk oluştuklarında saniyede birkaç yüz metre hızla hareket
edebilirlerken, hızları zamanla azalış gösterir. Güneş lekelerinin boyutlarından
bahsedecek olursak, çapları 16 kilometre ile 160.000 kilometre arasında
değişen bir değer alabilir. Güneşin manyetik aktiviteleri arttıkça güneş
lekelerinin sayısı da doğru orantılı olarak artış gösterir.
Yapılan son çalışmalarda, ışığımızın ve ısımızın kaynağı olan güneşimizin kalan
ömrünün yaklaşık olarak 5 milyar yıl olduğu tahmin edilmektedir. Çünkü, Güneş
çekirdeğindeki hidrojen atomlarının tükenmesi sonucunda orada biriken
helyum atomları kararsız hale gelecek ve çökmeye başlayacaktır. Daha sonra
Güneş, Merkür ile Venüs’ü hatta muhtemelen Dünyayı da yutacak ve sönecek.
Yok oluşu bu şekilde tahmin edilse de, Güneş var olduğu sürece manyetik
aktiviteleri süreceği için güneş lekeleri de güneş ile birlikte var olmaya devam
edecektir.
