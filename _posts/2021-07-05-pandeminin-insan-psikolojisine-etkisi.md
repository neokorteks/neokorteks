---
layout: post
title:  "Pandeminin İnsan Psikolojisine Etkisi"
author: efe
categories: [ Lifestyle ]
image: assets/images/3.jpg
beforetoc: ""
toc: false
---
Pandemi döneminde işin psikolojik etkileri görece geri plana atıldı.Peki bu pandemi bizi psikolojik anlamda nasıl etkiledi?Biraz da işin bu bölümüne bakalım.
   
   Her şeyden önce pandemi döneminde bazı alışkanlıklarımızdan vazgeçtik,yeni bir “doğruya” alışmaya çalıştık ve bu da bizim için bir miktar zor oldu.Her gün farklı olayların yaşanması(Örneğin aşı bulunduğunu öğrenmek,varyasyonları duymak vb.)bir belirsizliğe yol açtı.Bir gün mutlu olabilirken diğer gün gelen bir haber motivasyonumuzun düşmesine sebep oldu.Belirsizliklerin yanında bu dönemde çokça yalan haber yapılması halkı panikletti ve daha fazla korku oluşturdu.İnsanlar acaba “bu virüs hiç bitmeyecek mi,ya aileme ve bana kötü bir şey olursa?” gibi felaket tahminleri yapmaya başladılar.Bazı insanlar geçmişteki travmalarını ve yaşadıkları olayları hatırladı.Bunlar ise kaygı,stresi ve beraberinde depresyonu getirdi.İnsanlar sokağa çıkma yasakları,belirli yerlerin kapanması gibi kısıtlamaların olması ile de engellenmişlik hissi yaşayabildi ve engellenmişlik hissi bireylerin daha agresif davranışlar sergilemesine yol açabildi.Zaten sosyal ilişkilerin genellikle sanal ortamda olduğu bir dönemde agresif davranışlar sergilenmesi sosyal ilişkilere de zarar verebilme sorununu getirdi.
 
 Geçmişte psikiyatrik tanıya sahip olan hastalarda bu zaman aralığında belirtilerinin daha sık olması ve alevlenmesi de söz konusu duruma geldi.
 
 Diğer yandan karantina gibi faktörler yüzünden insanları yalnızlık psikolojisi de etkilemeye başladı.Covid-19 olan bireyler kafasındaki belirsizlik,yalnızlık,korku duyguları ve ölecek miyim gibi sorularla kendine olan güveni kaybetmeye başladı mı çok daha büyük sıkıntılar yaşadı.Bunun için verilmesi gereken fikirler pozitif olmaya çalışmak,daha bilinçli olup,sadece kendini düşünmemek ve empati kurmaktır.İnsanlar sadece kendisinin hasta olmadığını,dünyada bu hastalığı geçiren 157 milyon civarı vaka olduğunu hatırlamalı.Kendisi ile çevresindekileri bu kadar streslendirmemeli.Bu arada bireyin çevresinin olabildiğince hasta olan bireye destek olması da şart.Psikolojik sağlığımızı korumak Covid-19 ile mücadelemizde bizi hastalığa karşı daha dirençli ve güçlü yapar.Bunu unutmamakta fayda var.
 
 ![](https://github.com/neokorteks/neokorteks/blob/master/assets/images/berke1.png?raw=true)
 
 Önemli bir nokta da devlet tarafından insanlara verilen destekler.Tüm dünyada pandemi ekonomik küçülmelere yol açtı.Toplumlarda işten atılma,maddi anlamda sıkıntılar çekme gibi sorunlar yaşanmaya başladı.Dünya genelinde devletler maddi ve psikolojik anlamda halkına yardımlar yaparken bazı ülkelerde bu yardımlar çok yapılamadı.(Ülkemizde halka yeterli düzeyde bir yardım yapıldığı söylenemez.)Hem pandemi yüzünden yaşanan sıkıntıların hem de maddi sıkıntıların insanların intihara kadar gitmesine sebep olduğu bir gerçek ve intihar olayları son zamanlarda ülkemizde de oldukça artmış durumda.
 
 ## KAYNAKÇA
 - [Covid19'un Bireylere ve Toplumlara Etkisi](https://yuksekihtisasuniversitesi.edu.tr/uploads/docs/corona/1588943216_covId-19bireylertoplumpsik-etki.pdf)
 - [Pandemi Psikolojik Etkileri](https://panel.gelisim.edu.tr/assets/2020/dokumanlar/sksdb/pandemi_ve_psikolojik_etkinleri_6228542db383412bb0f4e6e254a1a767.pdf)
 - [Pandeminin Psikolojik Etkileri Virüs Kadar Çabuk Yayılıyor](https://www.medicana.com.tr/haber-detay/12616/pandeminin-psikolojik-etkileri-virus-kadar-cabuk-yayiliyor)
 - [The Psychology of Human Behavior During a Pandemic](https://journals.sagepub.com/doi/full/10.1177/0253717620935574)
 - [Karantinanın Psikolojik Etkileri](https://bilimfili.com/karantinanin-psikolojik-etkileri-nelerdir-ve-olumsuz-etkileri-azaltmak-icin-neler-yapilabilir)
