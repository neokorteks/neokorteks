---
layout: post
title:  "Değişmeyen Tek Şey Değişim Midir?"
author: efe
categories: [ Lifestyle ]
image: assets/images/3.jpg
beforetoc: ""
toc: false
---

> ”Borderline kişilik bozukluğu olmak, ömür boyu cehennem gibidir. Acı, öfke, zihin karışıklığı, kırgınlık, hiç bir zaman bir dakika sonrasında ne hissedeceğimi bilememektir.”

  Borderline kişilik bozukluğu kavramı, 1975’te Avusturalyalı psikiyatr Otto Kernberg tarafından tanımlanmıştır. Rahatsızlığı tanımlayan borderline kelimesi “sınır” anlamına gelmektedir. Hastalığa bu adın verilme nedeni ilk tanımlandığı dönemde nevroz ve psikoz adında iki psikiyatrik durum arası sınır olarak kabul edilmesidir.

  Borderline kişilik bozukluğu erken erişkinlik dönemlerinde başlayan duygu durum değişiklikleri, sabit bir kendilik algısının olmadığı, davranış ve işlevsellikte dalgalanmalarla seyreden bir ruh sağlığı problemidir. Bu durum kişinin dürtüsel davranışlarında ve kişiler arası ilişkilerinde yoğun problemlere yer açar. Gelip geçici paranoid düşünceler, gerçek ya da hayali terk edilmeden endişelenip abartılı çabalar göstermek, fazla yücelttiği birini sebep yokken fazla yermek bu kişilik bozukluğuna sahip kişilerin bazı özellikleridir. Toplumda görülme sıklığı %2-3 arasında olduğu tahmin edilir. Az gibi görünse de kliniklerdeki kişilik bozukluğu vakalarının 
%30-60’ını oluşturmaları aslında hastalık oranının fazla olduğunu gösterir.

  Bu rahatsızlığın oluşum mekanizması tam olarak açıklanamamıştır fakat çevre ve genetiğin bu hastalığın gelişimini etkilediği söylenebilir. Özellikle çoğu psikolojik rahatsızlığın temelinde yer alan çocukluk travmaları bu kişilik bozukluğunda belirgin bir rol oynar.

  Borderline kişilik bozukluğuna sahip kişilerde;

-	Kontrol edilemeyen öfke nöbetleri,
-	Tüm duyguları uç seviyelerde yaşama,
-	Benlik duygusunda bozulma,
-	Çevresindeki kişilerle alakalı uç duyguların (aşırı sevgi ve nefret gibi) hızlı değişmesi, 
-	Kendine zarar vermek, intihar düşüncesi,
-	Yoğun olarak ani gerçekleşen ruh hali değişimleri,
-	Tutarsız ilişkiler,
-	Başkalarını kontrol etme ihtiyacı,
-	Gereksiz ve fazla para harcama, abartılı cinsel davranışlarda bulunma,madde kullanımı gibi dürtülerin etkisi altında olmak gibi belirtiler gözlenir. Bu belirtilerin hepsi görülebildiği gibi yalnızca biri de görülebilir. Belirti süre ve şiddetleri hastadan hastaya değişkenlik gösterir.

  Peki tanısı ve tedavisi nasıldır? Doğru tanı; doktorla yapılan görüşme, birtakım testlerin olduğu psikolojik değerlendirme ve belirli bulguların incelenmesiyle ancak uzman bir ruh sağlığı tarafından konulur. Tanı genelde yetişkinler içindir, çocukluk ve ergenlik çağındaki belirtiler yaş ilerledikçe düzelebileceği için çocuklara bu tanı konulmaz. En temel tedavi yöntemi iste çoğu psikolojik hastalıkta olduğu gibi psikoterapi, yani konuşma terapisidir. Gerektiği durumlarda ise ilaç tedavisi hatta hastane yatışına başvurulur.

  Borderline kişilik bozukluğu kişinin yaşamını her yönden kötü bir şekilde etkileyen ve kişinin kendisine zarar vermesine neden olan ciddi bir durumdur. Özellikle bu gibi hastalıkların artış gösterdiği günümüzde, bu şüpheyi taşıyan kişilerin donanımlı bir sağlık merkezinden kontrollerini yaptırması çok önemlidir.
İlgili filmler:
  
- Girl, Interrupted (1999)
- Betty Blue (1986)
- Gone Girl (2014)


## KAYNAKÇA
- [Medicalpark - Borderline Kişilik Bozukluğu Nedir?](https://www.medicalpark.com.tr/borderline-kisilik-bozuklugu/hg-2485)
- [Prof. Dr. İrem Yaluğ Ulubil - Borderline Kişilik Bozuklukları](https://www.iremyalugulubil.com/tr/article/desc/46768/borderline-kisilik-bozukluklari.html)
